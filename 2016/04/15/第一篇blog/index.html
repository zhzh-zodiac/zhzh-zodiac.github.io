<!DOCTYPE html>
<html>
<head>
  <meta charset="utf-8">
  
  <title>太上老君说常清静经 | Zhzh&#39;s Blog</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="《太上清静经》简介及修诵功德">
<meta property="og:type" content="article">
<meta property="og:title" content="太上老君说常清静经">
<meta property="og:url" content="http://yoursite.com/2016/04/15/第一篇blog/index.html">
<meta property="og:site_name" content="Zhzh's Blog">
<meta property="og:description" content="《太上清静经》简介及修诵功德">
<meta property="og:updated_time" content="2016-04-18T03:02:46.889Z">
<meta name="twitter:card" content="summary">
<meta name="twitter:title" content="太上老君说常清静经">
<meta name="twitter:description" content="《太上清静经》简介及修诵功德">
  
    <link rel="alternate" href="/atom.xml" title="Zhzh&#39;s Blog" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  <link rel="stylesheet" href="/css/style.css">
  

</head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">Zhzh&#39;s Blog</a>
      </h1>
      
        <h2 id="subtitle-wrap">
          <a href="/" id="subtitle">hold on the way</a>
        </h2>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
          <a class="main-nav-link" href="/about">关于</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="搜索"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" results="0" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://yoursite.com"></form>
      </div>
    </div>
  </div>
</header>
      <div class="outer">
        <section id="main"><article id="post-第一篇blog" class="article article-type-post" itemscope itemprop="blogPost">
  <div class="article-meta">
    <a href="/2016/04/15/第一篇blog/" class="article-date">
  <time datetime="2016-04-15T07:36:42.000Z" itemprop="datePublished">2016-04-15</time>
</a>
    
  <div class="article-category">
    <a class="article-category-link" href="/categories/经/">经</a>
  </div>

  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      太上老君说常清静经
    </h1>
  

      </header>
    
    <div class="article-entry" itemprop="articleBody">
      
        <p><strong>《太上清静经》简介及修诵功德 </strong><br><a id="more"></a><!--more--><br>《清静经》，全称《太上老君说常清静经》，乃太上老君西游龟台之时，为西王母演说。此经言简而意深，文短而理奥，乃玄门之妙典，大道之密旨。自古众圣口耳相传，不记文字。我葛仙翁，慈悲甚重。悯念下界众生，业障难消，三毒难灭。故书录此经，流传下世。若有志士发心，修持读诵。能获十种功德利益：</p>
<figure class="highlight bash"><table><tr><td class="gutter"><pre><span class="line">1</span><br><span class="line">2</span><br><span class="line">3</span><br><span class="line">4</span><br><span class="line">5</span><br><span class="line">6</span><br><span class="line">7</span><br><span class="line">8</span><br><span class="line">9</span><br><span class="line">10</span><br></pre></td><td class="code"><pre><span class="line">一、常诵此经，六欲不生，三毒消灭。诵此经者，能澄心遣欲，自然清净，离诸烦恼。</span><br><span class="line">二、常诵此经，万神拥护，逍遥天地。经云：人能常清净，天地悉皆归。故有此尊重也。</span><br><span class="line">三、常诵此经，勤行不辍，体悟真道。虽有滞碍，自有明师点化。古云：诵得《清静》百遍者，真师于其门前过。</span><br><span class="line">四、常诵此经，心神安宁。所以者何？诵此清静真经，妄心渐无，既无妄心，不着万物，而心神自安，魂魄自宁。</span><br><span class="line">五、常诵此经，罪业消灭，孽障清静。因诵此经，明悟三无之妙理，空无所空。一切冤仇，皆得和释，一切孽缘，皆得消除。</span><br><span class="line">六、常诵此经，所到之处，常逢道缘，人皆恭敬。因诵此经，无所执着，无执著者，名行道德。道德所在，人皆恭敬。</span><br><span class="line">七、常诵此经，家宅平安，众邪远避。正一真人曰：人家有此经，悟解之者，灾障不干，众圣护门。</span><br><span class="line">八、常诵此经，聪明大进，智窍洪开。因诵经者，身心清静，无杂念故，则能智慧明净，记忆倍增。</span><br><span class="line">九、常诵此经，财源广收，禄位升迁。因诵此经，清静无染，保养元和。则财禄自生，仕途荣盛。</span><br><span class="line">十、常诵此经，功满德就，飞升上天。因诵经者，拘魂制魄，秽质化尽，体相清静，即得冲举矣。</span><br></pre></td></tr></table></figure>
<p><strong>诵经要诀</strong><br>    我玄门三洞经教，至上至圣，至尊至贵。凡遇玄门经诀，乃千生万世累积之福德妙缘。故务必珍重是幸。<br>一、经中凡遇“急急如律令”之句，非受箓职法师不得称念，免招殃咎。一般信士遇此句略过即可。<br>二、戊日乃天地禁忌，不可焚香诵经，惊扰神明，有大罪过。宜默坐忏悔，自有福报。<br>三、诵经之处须清静，不可杂乱，或有閒人走动。诵经若有事，须合上经本，事毕后再开经。<br>四、诵经须沐浴焚香，换整洁衣服。若条件不允，则须净手漱口之后方可读诵。<br>五、有神坛则神前诵经，无则面东或面北。若条件不允，面前清静整洁即可。<br>六、经书不可放於床椅、厕所等不净之处，亦不得放於腿部、腋下等不尊之处。<br>七、诵经前不可食荤腥肉食、葱蒜韭菜等物。若误食，须漱口后方可诵经。<br>八、诵经语速，不可过快或过慢，应心平气和，字正腔圆持诵。<br>九、不可用小指及中指指点经文，或用笔乱画。不识之字可另备纸张记录读音，熟记之后则净地焚化。<br>十、诵经须清净身心，不可杂念妄想纷飞，宜默坐片刻，讽诵诸品神咒及宝诰，然后开经。</p>
<p><strong>清静经修持简便仪轨</strong></p>
<p>经文：<br>一、净心神咒：</p>
<p>　　太上台星　应变无停　驱邪缚(fu4)魅(mei4)　保命护身　智慧明净　心神安宁　三魂永久　魄无丧倾</p>
<p>二、净口神咒：</p>
<p>　　丹朱口神　吐(tu4)秽(hui4)除氛　舌神正伦　通命养神　罗千齿神　却邪卫真　喉神虎贲(ben1)　气神引津　心神丹元　令我通真　思神炼液　道炁(qi4)长存</p>
<p>三、净身神咒：</p>
<p>　　灵宝天尊　安慰身形　弟子魂魄　五脏玄冥　青龙白虎　队仗纷纭　朱雀玄武　侍卫身形</p>
<p>四、安土地神咒：</p>
<p>　　元始安镇　普告万灵　岳渎真官　土地祗灵　左社右稷　不得妄惊　回向正道　内外澄清　各安方位　备守坛庭　太上有命　搜捕邪精　护法神王　保卫诵经　皈依大道　元亨利贞 </p>
<p>五、净天地神咒：</p>
<p>　　天地自然　秽(sui4)气分散　洞中玄虚　晃朗太元　八方威神　使我自然　灵宝符命　普告九天　乾罗答那　洞罡太玄　斩妖缚邪　赦鬼万千　中山神咒　元始玉文　持诵一遍　却病延年　按行五岳　八海知闻　魔王束首　侍卫我轩　凶秽消散　道炁长存</p>
<p>六、祝香咒：</p>
<p>　　道由心学　心假香传　香爇（xi1）玉炉　心存帝前　真灵下盼　仙旗临轩　令臣关告　径达九天</p>
<p>七、金光神咒：</p>
<p>　　天地玄宗　万气本根　广修万劫　证吾神通　三界内外　惟道独尊　体有金光　覆映吾身　视之不见　听之不闻　包罗天地　养育群生　受持万遍　身有光明　三界侍卫　五帝司迎　万神朝礼　役使雷霆　邪妖丧胆　精怪忘形　内有霹雳　雷神隐名　洞慧交彻　五炁腾腾　金光速现　覆护真人</p>
<p>八、玄蕴咒：</p>
<p>　　云篆太虚　浩劫之初　乍遐乍迩　或沉或浮　五方徘徊　一丈之余　天真皇人　按笔乃书　以演洞章　次书灵符　元始下降　真文诞敷　昭昭其有　冥冥其无　沉疴能自痊　尘劳溺可扶</p>
<p>　　幽冥将有赖  由是升仙都</p>
<p><strong>祝愿文</strong><br>　　兹有中华人民共和国某省某市某地界。吉宅居住奉道信人某（称自己名）为某事（如为消灾、忏罪、请福、延生等等皆可）敬诵清静真经（诵多少遍数）卷。祈愿上圣高真。垂怜哀悯。消灾赦罪。赐福降祥。所求如意。所愿遂心。信人某（称自己名）不胜感恩荷圣。恳祷之至。</p>
<p><strong>太清宝诰  至心皈命礼</strong><br>　　随方设教，历劫度人。为皇者师，帝者师，王者师。假名易号，立天之道，地之道，人之道，隐圣显凡。总千二百之官君，包万亿重之梵炁。化行今古，著道德凡五千言。主握阴阳，命雷霆用九五数。大悲大愿，大圣大慈。太上老君，道德天尊。</p>
<p><strong>太上老君说常清静经</strong><br>　　老君曰。大道无形。生育天地。大道无情。运行日月。大道无名。长养万物。吾不知其名。强名曰道。夫道者。有清有浊。有动有静。天清地浊。天动地静。男清女浊。男动女静。降本流末。而生万物。清者浊之源。动者静之基。人能常清静。天地悉皆归。夫人神好清。而心扰之。人心好静。而欲牵之。常能遣其欲。而心自静。澄其心而神自清。自然六欲不生。三毒消灭。所以不能者。为心未澄。欲未遣也。能遣之者。内观其心。心无其心。外观其形。形无其形。远观其物。物无其物。三者既悟。唯见於空。观空亦空。空无所空。所空既无。无无亦无。无无既无。湛然常寂。寂无所寂。欲岂能生。欲既不生。即是真静。真常应物。真常得性。常应常静。常清静矣。如此清静。渐入真道。既入真道。名为得道。虽名得道。实无所得。为化众生。名为得道。能悟之者。可传圣道。<br>　　老君曰。上士无争。下士好争。上德不德。下德执德。执著之者。不名道德。众生所以不得真道者。为有妄心。既有妄心。即惊其神。既惊其神。即著万物。既著万物。即生贪求。即生贪求。即是烦恼。烦恼妄想。忧苦身心。便遭浊辱。流浪生死。常沉苦海。永失真道。真常之道。悟者自得。得悟道者。常清静矣。<br>　　仙人葛翁曰：吾得真道，曾诵此经万遍。此经是天人所习，不传下士。吾昔受之于东华帝君，东华帝君受之于金阙帝君，金阙帝君受之于西王母。西王母皆乃口口相传，不记文字。吾今于世，书而录之。上士悟之，升为天官；中士修之，南宫列仙；下士得之，在世长年。游行三界，升入金门。<br>　　左玄真人曰：学道之士，持诵此经者，即得十天善神，拥护其身。然后玉符保神，金液炼形。形神俱妙，与道合真。<br>　　正一真人曰：人家有此经，悟解之者，灾障不干，众圣护门。神升上界，朝拜高真。功满德就，相感帝君。诵持不退，身腾紫云。</p>
<p>(持诵不拘遍数)</p>
<p><strong>收经赞</strong><br>　　玄中教主，大道宗师，随方设教度群迷。紫气贯虹霓，清静无为，天地悉皆归。<br>　　大圣混元道祖大天尊</p>
<p><strong>回向偈</strong><br>　　清静真经（数目）遍，讽诵已周隆，回向四恩并三有，持诵弟子增福寿。愿将法水洗愆尤，大赤天宫列圣至尊，惟愿垂纳受。<br>　　皈命太清道德大天尊。</p>

      
    </div>
    <footer class="article-footer">
      <a data-url="http://yoursite.com/2016/04/15/第一篇blog/" data-id="cin5ehm5k0000u0j3xraj0hkz" class="article-share-link">Share</a>
      
      
    </footer>
  </div>
  
    
<nav id="article-nav">
  
  
    <a href="/2016/04/14/hello-world/" id="article-nav-older" class="article-nav-link-wrap">
      <strong class="article-nav-caption">Older</strong>
      <div class="article-nav-title">Hello World</div>
    </a>
  
</nav>

  
</article>

</section>
        
          <aside id="sidebar">
  
    
  <div class="widget-wrap">
    <h3 class="widget-title">分类</h3>
    <div class="widget">
      <ul class="category-list"><li class="category-list-item"><a class="category-list-link" href="/categories/经/">经</a><span class="category-list-count">1</span></li></ul>
    </div>
  </div>


  
    

  
    
  
    
  <div class="widget-wrap">
    <h3 class="widget-title">归档</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2016/04/">四月 2016</a><span class="archive-list-count">2</span></li></ul>
    </div>
  </div>


  
    
  <div class="widget-wrap">
    <h3 class="widget-title">最新文章</h3>
    <div class="widget">
      <ul>
        
          <li>
            <a href="/2016/04/15/第一篇blog/">太上老君说常清静经</a>
          </li>
        
          <li>
            <a href="/2016/04/14/hello-world/">Hello World</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2016 Zhzh<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
    <a href="/about" class="mobile-nav-link">关于</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  <link rel="stylesheet" href="/fancybox/jquery.fancybox.css">
  <script src="/fancybox/jquery.fancybox.pack.js"></script>


<script src="/js/script.js"></script>

  </div>
</body>
</html>